2680 APOCALYPSIS EXPLICATA.

ultimis sint omnia simul in suo ordine, quae in ordine successivo
exstiterunt. Nunc quia omnia superiora se reponunt in infimis in
ordine simultaneo, sequitur quod in ultimis Verbi, quae sunt sensus
litterae ejus, sint omnia Divini Veri ac Divini Boni usque a primis
eorum: et quia omnia Divini Veri et Divini Boni in ultimo eorum.
quod est sensus litterae Verbi, simul sunt, patet quod ibi sit Divini
Veri potentia, immo omnipotentia Domini in salvando hominem:
Dominus enim cum operatur, non operatur a primis per media in
ultima, sed a primis per ultima et sic in media: inde est quod Domi-
nus in Verbo dicatur Primus et Ultimus; et inde est quod Dominus
assumpserit Humanum, quod in mundo fuit Divinum Verum seu
Verbum, et quod illud usque ad ultima, quae sunt ossa et caro, glo-
rificaverit, propter finem ut operari posset a primis per ultima ex
Se, et non ut prius ex homine. Haec potentia in ultimis repraesen-
tata est per crines apud Naziraeos, ut apud Simsonem, nam crines
correspondent ultimis Divini Veri. Haec quoque causa erat quod
antiquis temporibus dedecus fuerit inducere calvitiem. Quod pueri
qui Elisaeum vocabant calvum, ab ursis discerpti fuerint, erat causa,
quia Elisaeus et Elias repraesentabant Verbum, et Verbum absque
sensu litterae, quod est sicut caput absque crinibus, est absque omni
potentia, et sic non amplius Verbum; “ursi ’' significant illos qui ex
ultimis veri in robore sunt. Potentia Verbi in sensu litterae est
potentia aperiendi caelum, ex quo fit communicatio et conjunctio,
estque potentia pugnandi contra falsa et mala, ita contra inferna:
homo qui in genuinis veris ex sensu litterae Verbi est, potest omnem
turbam diabolicam, et eorum artes, in quibus potentiam suam
ponunt, quae innumerabiles sunt, per solam intuitionem et per nisum
voluntatis momento disjicere et dissipare. In summa, in spirituali
mundo nihil resistere potest genuinis veris ex sensu litterae Verbi
confirmatis.

1087. “Donec consummentur· vet-ba aelst—Quod significet
usque ad ultimum statum ecclesiae, cum judicium, et postea
novum, constat ex significatione “consummari,’' quod sit
finem habere, in specie dum non aliquod bonum et verum
doctrinae et vitae amplius superest, ita cum ultimus status

ecclesiae eSt ; (quod consummatio significet ultimum statum ecclesiae, videa-
tur [supra,] n. 624[b]. 91 1 2) et quia cum ultimus status ecclesiae

est, venit ultimum judicium, et post illud nova ecclesia a Do-
mino instauratur, ideo per “consummari ’¹ significatur ulti-
mus status ecclesiae, dum judicium, et postea novum; ex
significatione “verborum Dei,'' quod sint praedictiones in
Verb0; quare per “consummari verba ·Dei,’‘ significatur
cum praedictiones impletae sunt. Quod dicatur quod illi
qui per “decem cornua bestiae '¹ significantur, “devastaturi
sint meretricem, carnes ejus comesuri, et illam igne com-
busturi‚'’ et quod “daturi sint regnum bestiae, usque dum
consummentur verba Dei‚” est quia tunc illi qui prorsus
recesserunt a Babylonia, ac ejus profana rejecerunt, etiam

 

