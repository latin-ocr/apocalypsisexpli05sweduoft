2540 APOCALYPSIS EXPLICATA.

spirituali, constat ex significatione “angeli aquarum,”
quod sit regnum spirituale Domini3 nam per “angelum ”
in Verbo significatur aliquid Domini, tum societas caelestis,
et quoque caelum3 hic per “angelum aquarum” signifi-
cantur caeli ex quibus regnum spirituale Domini consistit;
per “aquas'' enim significantur vera, ita spiritualia; nam
Divinum Verum in caelis est quod vocatur spirituale,
Divinum autem Bonum vocatur caeleste. Sunt omnes
caeli in bina regna distin&i; unum vocatur regnum spiri—
tuale, alterum regnum caeleste: regnum spirituale consistit
ex caelis et ibi angelis qui in Divino Vero sunt, ac illi
caeli sunt in plaga meridionali et in plaga septentrionali;
at regnum caeleste consistit ex caelis et ibi angelis qui
in Divino Bono sunt, ac illi caeli sunt in plaga orientali
et occidentali: regnum itaque spirituale, quod consistit ex
caelis et ibi angelis qui in Divino Vero sunt, intelligitur
per “angelum aquarum ;’' at caeleste regnum, quod con-
sistit ex caelis et ibi angelis qui in Divino Bono sunt,
intelligitur per· “angelum CX altarl,” (de quoin versu septimo
sequente.) per “altare’' enirn significatur Divinum Bonum.
Quod “angelus aquarum ’' praedicaverit justitiam Domini,
constat ex illis qui ab eo angelo dicta sunt, et quae se-
quuntur.

(Coutinuatio de Quinto Praecepto.)

Quantum homo desistit a malis, ac fugit et aversatur illa ut pec—
cata, tantum influit bonum a Domino: bonum quod influit,'est
affefflio sciendi et intelligendi vera, et affeclio volendi et faciendi
bona. Sed homo non desistere potest a malis fugiendo et aversando
illa a se, ipse enim est in malis ex nativitate, et inde ex natura: et
non possunt mala ex se fugere mala, hoc enim foret sicut homo
naturam suam fugeret, quod non datur: quapropter erit Dominus,
qui Divinum Bonum ac Divinum Verum est, qui faciet ut homo illa
fugiat: sed usque debet homo fugere mala sicut a se; quod enim ,
homo facit sicut a se, hoc fit ejus, ac ei appropriatur sicut suum:
quod autem facit non sicut a se, hoc nusquam fit ejus, et ei appro-
priatur. Quod a Domino venit ad hominem, hoc recipiendum est
ab homine; et non recipi potest nisi illo conscio, hoc est, sicut a se:
hoc reciprocum ad reformationem necessarium est. Inde est quod
decem praecepta data sint, et quod ibi mandatum quod homo non
colet alios deos, non profanabit nomen Dei, non furabitur. non
adulterabitur‚ non occidet, non concupiscet domum, uxorem, servos
aliorum ; ita quod homo desistet ab illis faciendis, cogitando, quando
amor mali alleftat et incitat, quod non facienda sint quia sunt pec-
cata contra Deum, acin se infernalia. Quantum itaque homo fugit
illa, tantum intrat amor veri et boni a Domino: et hic amor facit ut
homo fugiat et tandem aversetur mala illa sicut peccata: et quia
amor veri et boni fugat illa mala, sequitur quod homo non a se sed

