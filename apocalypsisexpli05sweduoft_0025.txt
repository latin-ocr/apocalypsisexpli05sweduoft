 

CAP. xv, VERs. 3.——N. 941. 2497

natae e loco in locum, sed aperiuntur unicuivis secundum
vera ejus; quae viae sunt tales ut nemo qui in aliis veris
est illas videat, sed ille solus ; ducunt illos viae ad loca,
quo vadent, ut ad societates cum quibus conjungendi sunt,
seu a quibus separandi, et demum ad societatem ubi per-
mansuri sunt.

(continuatio.)

Cum purificatum est interius hominis a malis, per quod daeistat
ab illis et fugiat illa quia sunt peccata, tunc aperitur internum quod
supra illud est, quod vocatur internum spirituale: hoc communicat
cum caelo: inde est quod homo tunc intromittatur in caelum, et
conjungatur Domino. Sunt duo interna apud hominem, unum infra
et alterum supra; internum quod infra est, est in quo est homo, et
ex quo cogitat, dum vivit in mundo, est enim naturale: hoc distinc-
tionis causa dicetur interius: internum autem quod supra est, est in
quod homo venit post mortem dum in caelum; omnes angeli caeli
in hoc interno sunt, est enim spirituale: hoc internum aperitur
homini qui fugit mala ut peccata: at vero clausum tenetur homini
qui non fugit mala ut peccata„ Causa quod hoc internum teneatur
clausum homini qui non fugit mala ut peccata, est quia interius, seu
internum naturale, antequam purificatus est homo a peccatis, est
infernum: et quamdiu infernum ibi est, non aperiri potest caelum:
ast ut primum remotum est infernum, tunc aperitur. At sciendum
est quod tantum aperiatur internum spirituale ac caelum homini,
guantum purificatur internum naturale ab inferno quod ibi; hoc non

t una vice, sed per gradus successive. Ex his constare potest quod
homo ex se sit infernum, et quod a Domino fiat caelum; consequen-
ter quod a Domino eripiatur ex inferno. et elevetur ad Se in caelum.

non immediate, sed mediate: media sunt praecepta modo dicia,
per quae Dominus ducit illum qui vult duci.

941. “Rex sanctorum.''—Quod significet quia Divinum
Verum est Ipse, constat ex significatione “Regis‚’' cum
de Domino, quod sit Divinum Verum (de qua [supra]‚ n. 29, 31.
553. 625); et ex significatione “sanctorum,” quod sint qui
in Divinis veris a Domino sunt (de qua[supm]‚n. 204). Quo—
niam Divinum Verum procedit a Domino, est Ipse illud3
nam quod procedit ab aliquo, est ipse. Hoc illustrari
potest ex angelis; ex illis procedit sphaera spiritualis,
quae est ex affeffione vitae eorum3 eadem illa affectio,
quae est in illis, procedit seu effunditur ex illis ad distan-
tiam, ex qua etiam ab aliis cognoscuntur quales sunt, et
ubinam sunt; et quia sphaera procedens ex illis est eadem
cum affectione vitae illorum in illis, sunt ipsi sua sphaera,
seu affectio procedens. A Domino autem ut Sole proce-
dit Divinum, quod implet universum caelum, et quod facit
caelum, ac id Divinum vocatur Divinum Verum; inde
patet quod Divinum Verum sit Ipse.

