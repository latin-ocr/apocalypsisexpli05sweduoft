2536 APOCALYPSIS EXPLICATA.

veri ex Verbo (de qua mox supra,n. 965): hae cum non aliquam
vitam ex spirituali mundo, seu ex caelo habent, dicuntur
mortuae. Per “animam viventem in mari” intelliguntur
pisces varii generis, per quas significantur scientifica natu-
ralis hominis (videatur supra, n. 531); et quoque significan-
tur cognitiones veri ex Verbo apud naturales homines;
nam apud hos cognitiones veri ex Verbo non aliter insunt
quam sicut scientifica mundi; causa est, quia apud illos
non aliquam vitam ex spirituali in se habent; et tamen
cognitiones ex Verbo, nisi in illas influat spirituale e caelo,
non sunt vivae, sed sunt mortuae. Cognitiones veri ex
Verbo non prius vivunt apud hominem, quam dum inter—
nus spiritualis homo apertus est, qui aperitur a Domino
dum homo regeneratur; et tunc per spiritualem hominem
apertum influit spirituale e caelo in cognitiones veri et boni
quae ex Verbo in naturali homine, et illas vivificat: vivi-
ficat eo modo, quod cognitiones veri et boni in naturali
homine fiant correspondentiae spiritualium quae in interno
spirituali homine sunt; et quando correspondentiae sunt,
vivunt, tunc enim in singulis cognitionibus seu veris est
inclusum spirituale, sicut anima in suo corpore: inde fit
quod homo post mortem veniat in spiritualia illa, et quod
cognitiones quibus corresponderunt inserviant illis pro basi ;
aliter vero apud quos cognitiones ex Verbo non vivificatae
sunt. Spirituale quod in cognitiones e caelo influit-„est affec-
tio veri, affectio boni, et affectio fructificandi; est enim
calor spiritualis, qui est amor seu affectio boni, et lux spi-
ritualis quae est affectio veri-; haec sunt spiritualia quae
influunt et‚vivificant cognitiones veri ex Verbo apud illos
qui in vita charitatis et inde fide sunt; at eaedem illae
cognitiones apud illos qui in fide separata a vita charitatis
sunt, mortuae sunt; hoc itaque est, quod significatur per
quod “omnis anima vivens mortua sit in mari.''

DE QUINTO PRAECEPTO, “NON FURABERIS.''

Per “ furta ’¹ non solum intelliguntur furta manifesta, sed etiam
furta non manifesta: sicut faenerationes et lucrationes illicitae,
quae fiunt per fraudes et astus, sub varia specie ut vel appareant
sicut licitae, vel clandestine ut prorsus non appareant. Tales lucra·
tiones communiter dantur apud administratores bonorum aliorum,
superiores et inferiores, apud negotiatores, turn etiam apudl-{udices
qui judicia vendunt et sic justitiam mercenariam faciunt. aec et

