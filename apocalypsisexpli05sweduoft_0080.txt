2552 ’APOCALYPSIS EXPLICATA.

pitur secundum quale vitae ejus, ita secundum quale amoris
ejus; illi itaque qui amorem caelestem apud se verterunt
in amorem infernalem, non aliter possunt quam influxum
amoris e caelo vertere in suum amorem: similiter ut so-
lent calor et lux e sole influens in objecta telluris, quorum
quaedam ex influxu illo odorem suaveolentum emittunt,
quaedam graveolentum, curn tamen calor et lux in se sunt
similes, et quoque sunt ei< unico fonte, nempe ex sole.

(Continuatio dc Sexto Praecepto.)

Quoniam adulterium est infernum apud hominem, et conjugium
est caelu-m apud illum, sequitur quod quantum homo adulterium
amat, tantum removeat se a caelo, consequenter quod adulteria clau-
dant caelum, et aperiant infernum; hoc faciunt quantum creduntur
esse licita, et percipiuntur jucunda prae conjugiis. Quapropter homo
qui confirmat apud se adulteria, et committit illa ex venia et con-
sensu voluntatis, et conjugia aversatur, claudit sibi caelum, usque ut
tandem non credat aliquid ecclesiae aut Verbi, fit prorsus sensualis
homo, et post mortem infernalis spiritus; nam, ut supra dictum est,
adulterium est infernum, et inde adulter est forma ejus. Quia adul-
terium est infernum, sequitur quod nisi homo abstineat ab adulteriis,
ac fugiat et aversetur illa ut infernalia, praecludat sibi caelum, nec
recipiat aliquantillum influxum inde. Ratiocinatur postea quod
conjugia et adulteria sint similaria; sed quod conjugia in regnis
custodienda sunt propter ordinem, et propter educationem prolis:
et quod adulteria non sint criminosa, quoniam ex illis aeque nascitur
proles, et quod feminis non sint nocumento, quia possunt sustinere;
et quod per illa procreatio generis humani promoveatur; non scien-
tes quod talia ratiocinia, et similia alia pro adulteriis, ascendant ex
aquis stygiis inferni, et quod libidinosa et ferina hominis natura quae
ei ex nativitate inest, attrahat et sugat illa, sicut sus stercorea, cum
jucundo. Quod talia ratiocinia, quae hodie obsident mentes perplu-
rium in Christiano orbe, sint stygia, in sequentibus videbitur.

983. [Vers.9.] “Et aestuaverunt homines aestu ma9n0.”—
Quod significet cupiditatem adulterandi vera et bona Verbi,
constat ex significatione “aestus magni‚” quod sit concu-
piscentia falsi et ad falsum, ita cupiditas adulterandi vera
et bona Verbi (de qua [supra]‚n. 481). Haec dicta sunt de illis
qui in fide separata a bonis vitae sunt, qui per “habentes
characterem bestiae,’' et per “adorantes imaginem ejus '¹
(vers. 2), intelliguntur ; hi quia ipsum essentiale ecclesiae,
quod est bonum vitae, separant a fide, et sic removent a
medio salutis, non possunt aliter quam falsificare omnia
vera Verbi ; nam qui removent vitam secundum praecepta
Domini, annihilant omnia Verbi, sunt enim omnia Verbi
praecepta vitae3 praecepta fidei, quae sunt vera Verbi,
docent vitam.

